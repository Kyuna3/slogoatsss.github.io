---
layout: default
title: Arhiv
---
<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=utf-8">
	<TITLE></TITLE>
	<META NAME="GENERATOR" CONTENT="LibreOffice 4.1.6.2 (Linux)">
	<META NAME="AUTHOR" CONTENT="Fortunat">
	<META NAME="CREATED" CONTENT="20140603;161800000000000">
	<META NAME="CHANGEDBY" CONTENT="Fortunat">
	<META NAME="CHANGED" CONTENT="20140704;132800000000000">
	<META NAME="AppVersion" CONTENT="14.0000">
	<META NAME="DocSecurity" CONTENT="0">
	<META NAME="HyperlinksChanged" CONTENT="false">
	<META NAME="LinksUpToDate" CONTENT="false">
	<META NAME="ScaleCrop" CONTENT="false">
	<META NAME="ShareDoc" CONTENT="false">
	<STYLE TYPE="text/css">
	<!--
		@page { margin: 0.98in }
		P { margin-bottom: 0.08in; direction: ltr; widows: 2; orphans: 2 }
	-->
	</STYLE>
</HEAD>
<BODY LANG="sl-SI" DIR="LTR">
<P ALIGN=JUSTIFY STYLE="margin-bottom: 0.14in">Bliža se nam vrhunec
sezone 2013/2014, veliko je testanja, nihče nima časa spisati
kakšen članek za nekajminutno popestritev maturitetnih
dni/izpitnega obdobja. Ponovno sem z vami Jaka ''Tempest'' Fortunat,
tokrat s člankom o različnih temah. V bistvu gre za skupek
povezanih tem, ki so mi padle na pamet med ''pripravami'' na državno
prvenstvo.</P>
<P ALIGN=JUSTIFY STYLE="margin-bottom: 0.14in">Začel bi s kritiko
dogajanja na slovenskih tleh pred večjimi turnirji. Praktično je
govora le o državnem prvenstvu. Turnir, ki se ga udeleži največ
igralcev (z izjemo prvih dveh Cardtraders.eu Openov v prejšnji
sezoni), zato je tudi največ povpraševanja po hype kartah ter
kartah, ki niso zlahka dobljive. Predvsem mi je v nos šlo dogajanje
v slovenski Yu-Gi-Oh! Facebook skupini, kjer je bilo v obdobju od
dveh tednov pred državnih prvenstvom do državnega prvenstva ogromno
iskanja prej omenjenih kart. Če kar specifično navedem nekaj teh
kart torej kart, ki so trenutno popularne: Black Horn of Heaven,
Breakthrough Skill, Traptrix Trap Hole Nightmare, Soul Charge, Number
101: Silent Honor ARK, Abyss Dweller, Maxx ''C'' itd. Kot vidimo, ne
gre za karte iz zadnjega boostra Primal Origins, ampak za karte, ki
so z nami že kar lep čas (mogoče je tu izjema le Soul Charge, ki
pa spet nima neke visoke cene). Vsi so iskali vsaj nekaj od teh kart,
nekateri zgolj kot posojo za državno prvenstvo, drugi pa so jih bili
pripravljeni kupiti. To je znano kot hype večjih turnirjev. Če bi
bila vsa državna prvenstva v Evropi oziroma po svetu v roku 2-3
tednov, bi se to bistveno bolj poznalo po svetovnih trgovinah s
kartami. Recimo pred prihajajočim evropskih prvenstvom bo spet
porast v ceni večine zgoraj omenjenih kart. Tu nastopijo igralci
oziroma lahko tudi samo opazovalci igre, ki vnaprej predvidevajo
takšne poraste v cenah. Prav seveda pridejo tudi predvidevanja o
padcih cen, vendar pri tem ne gre toliko za zaslužek kot za
izkoriščanje trenutne situacije. Sebe uvrščam kot takega igralca.
Naučil sem se prepoznati potencial vsakdanje karte, kar se je
ogromnokrat pokazalo kot profitno. Lahko bi to bolj usmeril v
dejanski denarni profit, ampak me vseeno nekako bolj privabijo vode
menjanja kart. Tako se število teh kart le veča, obenem se tudi kaj
zasluži. V Sloveniji bi lahko rekel, da je možno na prste ene roke
našteti takšne ljudi. Igralec, ki vsaj srednje dobro pozna
slovensko sceno, bi moral vedeti, o katerih osebah je govora. Takšne
osebe so po navadi tudi edine pripravljene odšteti večje vsote
denarja za kolekcije igralcev, ki so igro opustili.</P>
<P ALIGN=JUSTIFY STYLE="margin-bottom: 0.14in">Pred kratkim je prišlo
do kar nekaj skyrocketanja cen kot se temu reče. To pomeni, da so se
cene nekaterih kart povečale za tudi po več 100%. Odlični primeri
so na primer Skull Meister, Traptrix Trap Hole Nightmare in pa Black
Horn of Heaven. Prvi je le čakal na svojo uporabnost, te sicer še
ni v večji meri, je še v razvoju, ostala dva sta pa produkt
dejstva, da so se na ban listi znašle vse najboljše Trap karte.
Niso vse prepovedane, so pa omejene na ena ali na dva. Igralci so
iskali zamenjave in odgovore na trenuten stil igre oziroma meto.
Strah pred zloglasnim Evilswarm Exciton Knightom, ogromne količine
Xyz Summonov, Soul Charge in še kaj bi se našlo kot razlog za
uporabo prav teh dveh Trap kart. Naj se vrnem k slovenski sceni glede
iskanosti teh kart. Že povprečnemu igralcu z albumom, v katerem bi
se našlo karte v vrednosti 100€, bi moralo biti jasno, da je
idealno ne iskati kart pred udeležbo večjega turnirja. Sam bi čutil
nekakšen neprijeten občutek ob prošnjah za posojo kart pri
prijateljih, kateri mi seveda ne bi računali posoje. Rdečo nit
lahko potegnemo s situacijami v življenju, kjer hočemo biti čimbolj
neodvisni od sočloveka. Nikomur ni pri srcu prositi kolega ali
znanca za denar ali kakšno večjo uslugo. Pri Yu-Gi-Oh!u o nekih
večjih uslugah, kar se tiče posoj, ne gre govoriti. Sčasoma se
bodo prijatelji naveličali našega stalnega zanašanja nanje. Na nas
je, da si poiščemo čim širšo paleto izbire pri Side Deck kartah,
morebitnih tech kartah, Extra Deck naj bi vsak imel narejen. Raje si
pridobimo neke Imperial Iron Walle, System Downe, Nobleman of
Crossoute, Swords of Concealing Lighte, kot da imamo v albumu Secret
Rare Tardy Orca in njegove foilane prijatelje. Ni ga lepšega kot
biti pripravljen, ko vsi ostali iščejo neko karto za Side Deck. V
Side Decku v 85%+ primerov lahko shajamo s Common kartami. Poznam
veliko igralcev, ki so presedlali iz enega na drug deck oziroma to
delajo na mesečni bazi. To pa ni nikakršen razlog za prodajo ali
menjavo na primer Abyss Dwellerja. Karta je bila zelo igrana v času
Mermailov pred enim letom in pol, v času vladavine Dragonov se
skorajda ni igral, zdaj se igrata po 2 izvoda. Preprosto si prihraniš
takšne generic karte za čase, ko se bo ponovno igrala. Tudi če
trenutno igramo Hieratice ali Dragone, ki ne potrebujejo Rank 4
pošasti v našem Extra Decku, ne bomo dali naprej Gagaga Cowboya ter
Number 50: Blackship of Corna.</P>
<P ALIGN=JUSTIFY STYLE="margin-bottom: 0.14in">Če namenim še nekaj
besed prepoznavanju kart s potencialom: po eni strani imamo karte kot
so Ally of Justice Cycle Reader in Last Day of Witch, ki čakajo na
hype določenega archetypa, decka z določenim typom ali atributom
pošasti. Če samo pomislimo, da igra Yu-Gi-Oh! obstaja že več kot
desetletje in so se v tem času zamenjali skoraj vsi typi pošasti,
ki so kraljevali med tier 1 decki, lahko sklepamo, da bo kmalu na
svoj račun prišla karta Breath of Light. Čakamo le še na prihod
nekega izvrstnega Rock decka. Na žalost temu ni povsem tako. To ni
res že samo iz dejstva, da gre za slabše oblike Dark Hola, ta pa se
ne igra v vseh deckih, vsaj ne v Main Deckih. Držalo je samo v
primeru Spellbookov in Last Day of Witcha, ki so morali imeti na
polju Spellcasterja, da so lahko uporabljali Spellbook of Fate. Ally
of Justice Cycle Reader po drugi strani pa je dočakal uporabnost.
Bujini so trenutno eden izmed peterice najbolj igranih deckov, zato
lahko to karto zlahka Side Deckajo Geargie. Za vse ostale decke pa se
je karta (očitno) pokazala kot ne ravno dobra. Če bi bilo več
Light deckov na sceni, bi bila karta ponovno hot stuff. Pritrejdajte
si jih, ko jim cena pade še nižje!</P>
<P ALIGN=JUSTIFY STYLE="margin-bottom: 0.14in">Potem imamo tu karte
kot so Mind Crush, Soul Taker, Nobleman of Crossout ipd. Te čakajo
na določen trend formata. Kot omenjeno, je večina takšnih kart med
drugim natisnjena tudi v nižjih rarityjih, torej dobljiva za
slehernega igralca. Prav je, da jih imamo ob vseh časih.</P>
<P ALIGN=JUSTIFY STYLE="margin-bottom: 0.14in">Nazadnje pridejo na
vrsto karte kot so Traptrix Trap Hole Nightmare in Breakthrough
Skill. To so karte, ki so pravzaprav redke, včasih so se mogoče
celo igrale. Če so se še nedolgo tega igrale (beri: v novejših
obdobjih igre), to velikokrat pomeni, da se še bodo. Padla jim je
cena, kupimo/pritrejdamo si jih.</P>
<P ALIGN=JUSTIFY STYLE="margin-bottom: 0.14in">Ob opazovanju cen na
TCGMarketu, najbolj priljubljeni strani za nas Evropejce glede
iskanja cen TCG kart, vidimo, da so prodajalci in kupci hype kart
izredno počasni. Če bi kupci delnic na pomembnih svetovnih borzah
delovali s takšno hitrostjo (= počasnostjo), svet kot ga poznamo
sedaj, ne bi obstajal. Traptrix Myrmeleu je šele več kot en teden
po zadnjem YCSu cena zrasla iz pičlih 0,16€ na 1€ lowest, četudi
sta bila hype in kompetitivnost Hand Artifact Traptrix decka očitni.
Tudi opažanja glede uporabnosti kart so izredno počasna. Skull
Meister je šele sedaj pridobil na ceni, Ally of Justice Cycle
Readerju se je porast tudi zgodil zelo pozno. Prihajajo odlični
Shaddolli. Kaj storiti? Preberemo si nekaj njihovih efektov, povežemo
jih v celoto, kar nam pove kako deck deluje in kaj počne, ter
poiščemo nekaj kart, ki se bodo v njih mogoče techale ali bodo
deck ustavile. Takšne stvari lahko izvemo tudi s pomočjo opisa
archetypa na Yu-Gi-Oh! Wikii. Nikakor ne sugestiram, da je za takšne
podvige potrebno zapraviti veliko ur za računalnikom. Nikakor ne. Za
računalnikom je redno zaželjeno le preverjati cene kart. Vse drugo
je le stvar radovednosti, večino tega izvemo od prijateljev oziroma
ob priložnosti. Sam ne redno spremljam kaj se nam obeta v bližnji
prihodnosti. Takšne novice večinoma izvem prek prijateljev ali po
Facebooku ali prek telefonskih klicev. Po tem niti ni potrebe, saj so
spremembe cen na trgu tako počasne. 
</P>
<P ALIGN=JUSTIFY STYLE="margin-bottom: 0.14in">Kot trenutno drugemu
resnejšemu slovenskemu prodajalcu kart na TCGMarketu, so se mi
odprla nova obzorja. Bistveno več bi lahko bilo Slovencev, ki bi
imeli račun na tej spletni strani. Če pogledamo listo slovenskih
računov, vidimo, da ima veliko več računov zmožnost le kupovanja,
ne pa tudi prodajanja kart in ostalih produktov. Postopek za
aktivacijo statusa prodajalca ni predolg niti prezapleten. Naj
omenim, da sva z Vidom Grudnom v roku enega tedna od uveljavitve
statusa prodajalca in objave prodajnih artiklov zaslužila 150€.
Karte nisva dala po lowest cenah, niti po average; nekje vmes. Hitro
so se našli kupci, ki so, kljub temu, da nisva imela niti ene
prodaje, od vseh ponudnikov kliknili na naju. Moj namen ni samohvala,
ampak optimistična želja po razširitvi slovenskega trga. Konec
koncev, s pomočjo večjega števila računov slovenskih igralcev na
TCGMarketu bi bilo večje število iskanih kart na naših tleh,
posledično bi bil zadovoljen večji procent ljudi tako pred turnirji
kot po njih.</P>
<P ALIGN=JUSTIFY STYLE="margin-bottom: 0.14in">Ko smo že pri nakupih
iskanih kart, naj omenim še to. Ni malo ljudi, ki so kupili hot
stuff karte tistega obdobja. Kot primer izpostavljam na primer Coach
Soldier Wolfbarka, Mecha Phantom Beast Dracossacka ter Evilswarm
Exciton Knighta. Potem pa je prišlo do stanja, da ti ljudje teh kart
niso utilizirali. To se je zgodilo zaradi neudeležbe na turnirjih
ali preprosto iz razloga, da teh kart niso igrali kot bi lahko. Jaz
to dojemam kot nekakšen fenomen potrebe po imetju dragega izdelka.
Če še kdo ni razumel, govorim o nakupu karte, ko je bila le-ta
najdražja. Za ta denar bi si lahko teiste karte kupili, ko bi jih
res potrebovali in ne takoj ob izidu, poleg tega bi nam ostal še
denar za kakšne staple/generic karte.</P>
<P ALIGN=JUSTIFY STYLE="margin-bottom: 0.14in"><A NAME="_GoBack"></A>Kot
povzetek napisanega bi dejal to: pametno zapravljen denar in
razpolaganje z denarjem ob pravem času, sposobnost prepoznavanja
kart s potencialom, prepoznavanje prihajajočih trendov ter povezava
s širšim Yu-Gi-Oh! trgom vas lahko zlahka privedejo do večjih
zaslužkov in razširitve vaše zbirke kart, za to pa mislim, da je
vsem v interesu. Potrebna je le približno 1h na teden za pregled
prihajajočih edicij in trenutnih cen na trgih. Izkoristite tale
izvrsten hobi in poleg uživanja ob igranju zaslužite nekaj denarja,
kot to počno Cardtraders.eu ekipa že vrsto let! To je za tokrat
vse, se vidimo na državnem prvenstvu in ob testanju za prihajajoče
evropsko prvenstvo v Amsterdamu!</P>
</BODY>
</HTML>
